| Slide | Arialdo                         | Nicola                          |
| ----- | ------------------------------- | -------------------------------|
| 1 | Ciao! Questo sarà un talk un po' particolare, perché cercheremo di sostenere due tesi diametralmente opposte. Io sono Arialdo, e reciterò la parte dell'enterprise architect.||
|||Io sono Nicola, e proverò a vestire i panni dell'agile architect.|
| 2||Senti, se sei d'accordo io romperei il ghiaccio con una citazione di Fowler:<br/><br/>*"Perfino secondo gli standard della nostra industria i termini 'architetto' ed 'architettura' sono parole terribilmente sovraccaricate di significati"* |
|3|È vero. Credo sarebbe utile, prima dar luogo al confronto, trovare un accordo su un significato comune di "architettura". <br/>Ebbene, secondo IEEE, la cui autorità non credo avrai il coraggio di mettere in discussione, propone questa:<br/><br/>*"L'architettura è il più alto livello concettuale di un sistema nel proprio ambiente".*<br/>La definizione aggiunge:<br/>*"L'architettura di un sistema software, in un dato istante, è la sua organizzazione o la struttura dei suoi componenti più significativi, i quali interagiscono attraverso interfacce".*<br/><br/>Cosa dici, ti ritrovi in questa definizione?||
|4||No, Arialdo. Siamo già in disaccordo in questa fase preliminare. <br/>Cioè, io trovo che la definizione proposta da IEEE faccia riferimento a qualcosa che arrivi addirittura trascendere la professione dello sviluppatore.<br/>Insomma, da come me la descrivi, sembra che l'architettura rappresenti lo stadio finale nel suo processo evolutivo!|
|5|Sì, siamo di diverso avviso già sulla definizione. Senti, ti propongo questa riflessione, che mi trova molto d'accordo:<br/><br/>"*Per garantire l'integrità concettuale è necessario un pensiero centrale*".<br/><br/>(Questo non deve necessariamente essere a carico di una singola persona; anzi, sarebbe auspicabile che tale pensiero fosse manifestato da una sorta di comitato. <br/>"Tale esigenza nasce dal fatto che l'architetto ritiene che i membri di un team non abbiano maturato sufficienti competenze per assumere un certo tipo di decisioni. Spesso, queste devono essere prese con larghissimo anticipo, ragion per cui l'architetto deve essere in grado di fornire a tutti un piano da seguire.".||
|6||Un piano da seguire, dici?<br/>Quindi, secondo te l'architettura è una ricetta alla quale attenersi scrupolosamente?<br/><br/>"*La qualità di una torta la si valuta assaggiandola. L'aderenza alla ricetta è una metrica molto debole*".|
|7|Non di meno, converrai che una ricetta sia necessaria.<br/>Guarda, se il confronto deve esser portato avanti a suon di citazioni, allora ti propongo questa:<br/><br/>"*Costruire un sistema enterprise di grandi dimensioni e complessità senza un Enterprise Architect è come tentare di costruire una città senza un piano regolatore.<br/><br/>È possibile costruire una città senza un piano?<br/>Probabilmente.<br/><br/>E tu andresti a vivere in quella città?<br/>Probabilmente no.<br/><br/>Ovviamente, un architetto che disegni un piano regolatore non garantisce una città vivibile: semplicemente, ne aumenta le probabilità.*"||
|xxx||Ok, hai tirato in ballo un'argomentazione interessante, sulla quale sento di poterti ribattere in maniera molto efficace.<br/>Nella slide corrente ho cercato di mostrare l'evoluzione architetturale conosciuta da Facebook dai suoi albori ad oggi. Se, al contrario, applichiamo lo stesso ragionamento a, non so, l'Empire State Building, non sembrano delinearsi evoluzioni di particolar rilievo.<br/>Forse, uno degli aspetti che maggiormente differenziano l'architettura tradizionale da quella del software è che quest'ultimo deve essere pensato per evolvere nel futuro. Spesso, nell'immediato futuro! <br/>E, mi dispiace, il garantire l'integrità concettuale, come hai sostenuto in precedenza, non mi offre alcuna garanzia in tal senso!|
|xxx||	Per concludere, voglio mettere sul piatto la questione legata alla carenza di standard.<br/>[TODO: tradurre e mettere nelle slide: http://fyi.oreilly.com/2009/02/we-released-a-beautiful-book.html]<br/> "Building architects can look back at thousands of years of history to see what architects have done in the past;<br/>In software we have only a few decades of history and our designs are often not public".|
|xxx|Mi fa piacere che tu abbia fatto menzione del caso "Facebook". Quello che mi vuoi dire è che ciò che mi stati mostrando è il frutto di design emergente e di qualche ciclo di red/green/refactoring?<br/>[TODO] Quì, forse, l'architetto Reloadus dovrebbe dire qualcosina in più.||
|8||No, naturalmente; ma questo non necessariamente va ad implicare che ciò sia da attribuirsi alla centralizzazione del pensiero.<br/>Possiamo ritagliarci qualche minuto per parlare, appunto, di centralizzazione? perché, soprattutto nell'ultimo decennio, le critiche verso la gestione centralizzata e formale dell'architettura non sono certo mancate. Leggi quanto segue:<br/><br/>"*Negli ultimi anni, nel mondo, l'introduzione di "Enterprise Architecture" è stata un'iniziativa che ha coinvolto la maggioranza delle istituzioni finanziarie (banche, compagnie di assicurazione, governi eccetera), e il processo di adozione è tutt'ora in corso. Io ho lavorato con queste aziende, e le ho aiutate ad evitare gli errori più gravi. Ecco: la maggioranza delle iniziative Enterprise Architecture ha fallito. Io stimo che in più del 90% dei casi non sia sia realizzato niente di utile*".<br/><br/>Ci crederesti? Questa è una frase di Ivar Jacobson, uno degli autori di UML e di RUP.|
|9||Ma, vedi? Jacobson non è il solo a muovere critiche alla definizione di IEEE. Senti questa, a proposito dell'alto livello concettuale del sistema e sui suoi componenti più significativi:<br/>"*Non esiste il più alto livello concettuale di un sistema. Clienti e sviluppatori hanno visioni differenti del medesimo. Ad esempio, ai clienti importa ben poco della struttura dei componenti software. <br/><br/>Ecco, forse l'architettura può essere intesa come il più alto livello concettuale che gli sviluppatori hanno del sistema.<br/>Cos'è che rende un componente significativo? Solo il fatto che uno sviluppatore esperto lo riconosca come tale*".<br/><br/>Insomma, non è possibile predefinire cosa faccia parte o meno dell'architettura. <br/><br/>Prendi, ad esempio, una classica applicazione bancaria 3-tier. Ipoteticamente, il database potrebbe rappresentare una componente molto significativa dell'architettura. <br/>E, contemporaneamente, in un'applicazione che elabori immagini mediche, può darsi che lo stesso identico database non venga incluso nell'architettura, perché gran parte della complessità è spostata sul fronte dell'elaborazione delle immagini, non nella loro persistenza: caricare e salvare le immagini sarà una responsabilità demandata ad uno strato di software che la maggioranza degli sviluppatori tenderà ad ignorare.<br/><br/>Cosa voglio dire? <br/>Che l'architettura ha molto più a che fare con la conoscenza condivisa, con una visione comune. <br/><br/>L'architettura ha, in qualche modo, molte connotazioni "sociali", oltre a quelle tecniche o tecnologiche.|
|10||E permettimi di farti notare quanto la citazione che ti ho mostrato insista particolarmente sugli "sviluppatori". Dopo tutto, sembra che l'architettura sia un argomento che dovrebbe coinvolgerli direttamente.|
|11|Ok, capisco. <br/><br/>Senti, direi di sancire una tregua sulle citazioni. Sei d'accordo? <br/><br/>Parliamo, piuttosto, di quello che proponi tu in alternativa ad Enterprise Architecture: delle pratiche agile; le quali, in qualche modo, propugnano l'idea di una struttura organizzativa sostanzialmente appiattita. <br/><br/>L'idea che avanzi è certamente molto intrigante, sono il primo ad ammetterlo. Quello che trovo un po' fastidioso, ti confesso, è che a volte ho l'impressione che queste idee propagandate da agile siano un po' naive: fanno sognare, fanno riferimento a principi molto democratici e accattivanti. <br/><br/>Ebbene, io scelgo una metodologia non in funzione di quanto mi piaccia o di quanto sia in grado di appagare il mio ego. <br/><br/>Sicché, anche se un po' meno trendy, preferisco basare le mie scelte su proposizioni scientifiche. Quindi ti domando, qual è il fondamento scientifico di quello che sostieni? Cercherò quindi di motivarti la necessità per il livello di astrazione al quale abbiamo accennato in precedenza. <br/><br/>Conosci il Modello Dreyfus di "Acquisizione Delle Competenze"? <br/><br/>È stato [c] ideato nel corso degli anni 80 da due docenti californiani, e non si tratta di qualcosa di puramente teorico: al contrario, ha avuto un grande impatto, misurabile sia in campo infermieristico che aziendale. <br/><br/>Secondo questo modello, quando affrontiamo un problema nuovo, passiamo attraverso cinque fasi. <br/><br/>Inizialmente ci limitiamo ad applicare meccanicamente le regole. <br/>Poi, gradualmente, acquisiamo autonomia, e finiamo perfino per abbandonare le regole e affidarci all'intuito. <br/><br/>Guarda: alla base della piramide c'è il novizio. Egli aderisce alle regole. Gli si dice cosa deve fare, e lui si limita ad eseguire diligentemente. <br/><br/>Sopra abbiamo il principiante: segue le regole, come il novizio, ma inizia a collegarle alle caratteristiche delle situazioni in cui vanno applicate. È il caso del programmatore junior, che può affrontare da solo lo sviluppo di un componente se dispone di specifiche chiare, ma non è in grado di progettarlo da zero in autonomia. <br/><br/>Poi ci sono i competenti: persone capaci di gestire la complessità, di scindere vari fattori - anche quando interagiscono tra loro. Persone capaci di comprendere le conseguenze a lungo termine delle proprie azioni, pur senza coglierne tutte le implicazioni. <br/>Arriviamo, poi, ai proficient: sono tecnici che affrontano il problema con una prospettiva differente, con un approccio olistico e sistemico. Soggetti che, osservando l'albero, sono in grado di visualizzare l'intera foresta. <br/>Infine, abbiamo gli esperti, che adottano un approccio largamente intuitivo e ricorrono a mezzi analitici solo all'occorrenza, in situazioni nuove. <br/>Ecco, i compiti di un architetto richiedono tale livello. <br/>L'idea secondo la quale non vi sia effettivo bisogno di ruoli specifici - che in fondo, di fronte alla complessità, siamo tutti uguali - è molto romantica, ma manca di fondamento scientifico e rischia di apparire troppo naive.|
|||Ok, a me pare evidente che partiamo da basi molto differenti.<br/>Possiamo riassumere asserendo che facciamo riferimento a due figure molto differenti di architetto?|
|12|Sì, il mio architetto è la persona che prende le decisioni importanti, quelle di più alto livello. <br/>Chiamiamolo *Architectus Reloadus*.||
|13||Chiamiamo il mio Architectus Ozyrus. <br/>Il mio architetto non così interessato a prendere decisioni importanti.|
|14||L'attività più importante dell'architetto Ozyrus consiste nel fungere da mentore per i team, in modo tale da consentire a ciascuno dei loro membri di raggiungere un livello di competenze tali da permettergli di affrontare autonomamente problematiche sempre più complesse. <br/>Incrementare le abilità dei team consente all'architetto di svincolarsi dall'incombenza di fungere da solo "decision maker" e rimuove il rischio di gravare sull'intero processo come "collo di bottiglia".|
|15||La metafora che mi sembra più appropriata è quella proposta da Mike Two: l'architetto è come una "guida alpina"; è la persona più skillata, che può insegnare agli altri membri come muoversi ed è sempre un riferimento nei momenti di maggior difficoltà.|
|16||In questo senso, credo che il valore di un architetto sia inversamente proporzionale alla quantità di decisioni che è costretto a prendere. <br/>In sostanza, l'architetto realizza il suo compito quando ha reso il team autonomo. <br/><br/>E, se ci pensi bene, è la medesima connotazione che James Shore attribuisce alla figura del coach nel libro The Art of Agile Development.|
|17|Quindi, mi stai parlando di una figura che si adopera per rendersi superflua?||
|||In un certo senso, sì.|
|18|A me appare tutto piuttosto fumoso e un po' distante dalle reali esigenze delle aziende enterprise, ma ne colgo il senso. <br/><br/>Diciamo che il mio architetto sul piano operativo è meno impegnato del tuo. Magari è più interessato a creare una visione comune, declinata dalla scelte di business. <br/><br/>Forse non è presente nelle singole scalate e lascia questo compito a degli alpini professionisti. Ecco, diciamo che il mio architetto è quello che si preoccupa di fornire alla spedizione una cartina dettagliata ed affidabile. La tua guida è indispensabile ma - ecco, non offenderti - senza una mappa porterà l'intera spedizione a prendere una direzione sbagliata. <br/><br/>Sai perché credo che un lavoro di design up-front sia davvero molto importante?|
|19|perché esistono delle decisioni che vanno prese con largo anticipo, prima che sia troppo tardi; prima di scoprire che le fondamenta sulle quali il progetto si reggeva erano inconsistenti. <br/><br/>Ecco, quello è il compito dell'architetto: aiutare a definire quegli aspetti del design che sono più costosi da cambiare in corso d'opera.||
|20||Probabilmente hai toccato il punto: puoi vedere le metodologie "Agile" come un mezzo volto al contenimento della complessità, riducendo l'irreversibilità.|
|21|Di nuovo, mi sembra un po' troppo vago. <br/><br/>È dal 1980 che Barry Boehm ha dimostrato, supportato da ampie statistiche, che il costo del software aumenta nel tempo. <br/>Modificare il software in fase di analisi è molto più economico che farlo in fase di sviluppo. Una volta arrivati alla produzione il costo diventa spesso proibitivo. <br/>Molto meglio individuare un problema nei requisiti, prima che il danno si manifesti in produzione. Pertanto, un'analisi up-front rappresenta uno strumento finalizzato al contenimento dei costi di gestione.||
|22||La scommessa di eXtreme Programming è proprio questa: se la curva di costo fosse più appiattita, ci comporteremmo in modo completamente differente da come abbiamo sempre fatto. Cercheremmo di rimandare le decisioni al "Last Responsible Moment", con il fine di massimizzare il tempo a disposizione per indagare il problema. <br/>Se la curva si appiattisse, potremmo contare sul fatto che cambiare il codice si traduca in un'operazione sempre economico, in fase di design come in produzione. <br/><br/>Appiattire la curva dei costi è possibile, ma è un risultato che non arriva gratuitamente. Esistono una serie di tecniche che consentono di realizzare tale "magia": mirano a ridurre l'accoppiamento, incrementare la coesione, tutelarsi da fenomeni di regressione e distribuire la conoscenza.<br/><br/>Questa è la scommessa. E questo, capisci bene, cambia molto il ruolo dell'architetto, nel contesto del processo di sviluppo.|
|23|Ci mancherebbe, sono d'accordo. Ma, in effetti, non vedo come Enterprise Architecture possa rifiutare tecniche quali Test-Driven Development. <br/><br/>Piuttosto, la domanda che mi pongo è: questo è sufficiente per far emergere un'architettura? <br/><br/>Si può essere eccellenti muratori e saper erigere case ineccepibili. Ma questo è sufficiente per realizzare una città vivibile, con una tangenziale senza ingorghi di traffico e con una bella architettura? <br/><br/>Cosa proponiamo per costruire, debuggare e manutenere un ampio sistema informatico ad alto grado di complessità?||
|24|Io suggerisco che si ricorra ad un'autorità, un esperto che possa occuparsi di congegnare il sistema senza doversi occupare dei dettagli implementativi, perché è evidente che il suo tempo sarà particolarmente prezioso.<br/><br/>[**TODO: forse è il caso di far notare che, trattandosi di un "esperto", è anche una persona pagata profumatamente. Non la si vuole "sprecare" in attività quali la scrittura del codice**.]<br/><br/>Fintanto che il team sarà in grado di seguire le linee guida, la qualità del medesimo verrà garantita.||
|25||Al contrario, io ritengo che questo approccio porti a rallentamenti e finger pointing. Con un sistema simile è chiaro che, nell'ambito di in una discussione, chi avrà maggiore autorità ne uscirà sempre vincitore. Anzi, peggio: gli sviluppatori verranno accusati di non essere buoni "team player", solo perché hanno contestato l'architetto|
|26||Piuttosto, propongo che l'architetto sia coinvolto anche nell'implementazione. È necessario che egli sia costantemente informato sui cambiamenti e sull'impatto che questi producono sul design.|
|27|Esasperando le diversità dei due approcci, mi sembra di capire che nodo della questione risieda nel fatto che io propongo la figura di un architetto dedicato|
|28||E io faccio invece leva sulla condivisione della responsabilità|
|29|Il mio approccio pone maggiore focus sul design-upfront.||
|  ||Il mio su un'architettura evolutiva.|
|30|Oppure, per usare le parole del Manifesto Agile, io faccio affidamento sulla Comprehensive Documentation.||
|  | |Io, invece, mi affido alla concretezza del working software.|
|  | Bene.<br/><br/>Ecco, mi piacerebbe, però, che tu mi offrissi maggiori dettagli sulle motivazioni dietro alla tua preoccupazione intorno al concetto di un architetto "aware", che "resti costantemente informato".||
|31| | Certamente. <br/>Se me lo concedi, vorrei avvalermi degli Influence Diagram. Considera il rapporto tra il mangiare e il prendere peso. Più mangio, più ingrasso. è una influenza positiva. La rappresento in questo modo:|
|32| | Il rapporto tra l'esercizio fisico e il peso è opposta. È un'influenza negativa. La rappresento aggiungendo un cerchio sulla freccia. Mi segui?|
|33| | Ok, come puoi notare ho rappresentato un circolo vizioso.<br/><br/>Parti dalla freccia che entra nel circolo. <br/><br/>Leggila in questo modo: <br/><br/>Più ingrasso, più perdo stima in me stesso; <br/>Più perdo stima, più mangio. <br/>Più mangio, più ingrasso. <br/>E mi ritrovo nuovamente all'ingresso del circolo visioso.|
|  | perché mi racconti questo?||
|34| | perché questo ha molto a che fare con i feedback che un architetto può ricevere. Lascia che ti spieghi. <br/><br/>Quì ho rappresentato lo stesso identico circolo vizioso, ma ho usato dei termini che riguardano la gestione di un team. Leggilo così: <br/><br/>Più pressioni imponi ad un team, meno test gli sviluppatori arriveranno a produrre; meno test avrai, più errori saranno presenti nel codice. E, con più errori, è evidente che sarai costretto, a sua volta, a far maggiore pressione, per far rispettare le scadenze.|
|  | D'accordo ||
|35| | Ecco. Arriviamo al punto del perché l'architetto debba essere coinvolto anche nello sviluppo. <br/><br/>Questo diagramma di influenza descrive il tuo approccio:<br/><br/>L'architetto Reloadus produce documentazione. <br/><br/>Tanta più documentazione produce, minore è il numero di feedback che si ricevono; <br/><br/>Meno feedback si ricevono, maggiore sarà il numero di scelte errate compiute. <br/><br/>E, a fronte di un alto numero di scelte sbagliate, sarà necessario produrre documentazione con il fine che vengano evitate. <br/><br/>Come vedi, anche in questo caso siamo di fronte ad un circolo vizioso.|
|  | E tu cosa proponi in alternativa? ||
|36| | Guarda, ti mostro come sia possibile invertire la tendenza. <br/><br/>Se faccio leva sulla collaborazione, produco molti feedback; <br/><br/>Questo riduce il numero di scelte errate. <br/>Meno scelte errate comporta una abbattimenti del numero di documenti e, quindi, maggior tempo a disposizione per una collaborazione intensiva. <br/>Come puoi constatare, il modello che propongo alimenta un circolo virtuoso!|
|37| Quindi, quale è l'alternativa ad Enterprise Architecture? | |
|  | | "centralized governance".<br/><br/>Agile propone: "Individuals and interactions over processes and tools". <br/><br/>Spesso, al governo centralizzato si accompagna la tendenza a standardizzare e a convergere verso una singola piattaforma tecnologica. <br/><br/>Ma l'esperienza ci insegna che non tutti i problemi sono chiodi e, di conseguenza, non tutte le soluzioni sono martelli. <br/><br/>Il trend, in questi anni, è di costruire sistemi organizzati come micro-service. <br/><br/>Molti team, piuttosto che affidarsi a standard scritti su qualche documento, da qualcuno sopra di loro, preferiscono produrre tool utili che altri sviluppatori possano utilizzare per risolvere problemi simili. <br/><br/>Nascono le API e, assieme a loro, delle "community". <br/>Se ci pensi bene, Amazon ne rappresenta un caso molto significativo.|
|38| Mi trovi molto d'accordo. <br/><br/>E penso sia molto curioso che tu concluda citando Amazon. <br/>perché, se ricordi il famoso post di Steve Yegge ricorderai che Amazon è passata dall'essere un e-commerce di libri ad una piattaforma di servizi per la decisione illuminata di un architetto visionario e autoritario. <br/><br/>Probabilmente, se si fosse aspettato che Amazon diventasse una immensa Service Oriented Company, per l'intervento dei suoi singoli sviluppatori, come architettura emergente, oggi non avremmo il "Cloud" di Amazon. <br/><br/>Ma è bello vedere che le nostre visioni, apparentemente così distanti, abbiano alla fine così tanti punti di contatto.||
|39||Sì. Voi cosa ne pensate? Ne parliamo?|

